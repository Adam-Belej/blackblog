---
title:  "Dynamika"
category: "Physics"
language: "CZ"
latex: true
edit: "https://github.com/yagarea/blackblog/blob/master/_posts/physics/2020-03-18-dynamika.md?plain=1"
layout: post
---

- .
{:toc}
---

## Základní pojmy dynamiky
- **Síla** - Vektorová veličina určená velikostí, směrem a polohou svého působiště. Její účinky na těleso jsou pohybové, či deformační. Sílu značíme F a jednotkou je
N (Newton)
- **Vzájemné působení těles** - Působí-li jedno těleso na druhé, pak současně působí
druhé na první, tedy silové působení těles není nikdy jednostranné. Vzájemná
interakce probíhá buď přímým dotykem, či prostřednictvím silových polí
- **Izolované těleso** - Jako kdyby na něj nepůsobilo žádné těleso silou. Ve
skutečnosti neexistuje. Je-li v pohybu, má stále stejnou rychlost. Modelem
takového izolovaného tělesa je těleso, na které síly těles působí ale výslednice je
nulová.
- **Inerciální vztažná soustava** – Vztažná soustava, vzhledem k níž každé izolované
těleso zůstává v klidu nebo v rovnovážném přímočarém pohybu
- **Neinerciální vztažná soustava** – vztažná soustava, vzhledem k níž izolovaná
tělesa nezůstávají v klidu ani v rovnoměrném přímočarém pohybu. Neinerciální
soustava se vzhledem k inerciální pohybuje se zrychlením.
- **Vektor vs. Skalár** – vektor je orientovaná úsečka, která je definovaná svojí
velikostí a směrem (např. zrychlení), zatímco skalár je hodnota popsaná
jediným číslem (např. hmotnost)
- **Vektorová podstata zrychlení** - charakteristika pohybu, která popisuje, jakým
způsobem se mění rychlost HB v čase a to pomocí vektorů. Udává velikost
změny a směr.
- **Skládání pohybů a rychlostí** - nahrazení několika působících sil jednou
výslednou silou F, která má stejný pohybový účinek

## Newtonovy pohybové zákony

### 1. Newtonův pohybový zákon - zákon setrvačnosti
> Každé těleso setrvá v klidu nebo v rovnoměrném přímočarém pohybu, pokud není nuceno vnějšími silami tento stav změnit. (Nulové zrychlení)
>
> **Setrvačnost tělesa** - vlastnost každého tělesa setrvat v inerciální vztažné soustavě v klidu nebo v rovnoměrném přímočarém pohybu

### 2. Newtonův pohybový zákon - zákon síly
> Velikost zrychlení a tělesa je přímo úměrná velikosti výslednice sil $$\vec{F}$$ působících na těleso a nepřímo úměrná hmotnosti $$m$$ tělesa. 
>
> $$ \vec a = \frac{\vec F}{m} $$
>
> Směr zrychlení je shodný se směrem výslednice sil
>
> $$ \vec F = m. \vec a \rightarrow $$ **pohybová rovnice**

### 3. Newtonův pohybový zákon = zákon akce a reakce
> Dvě tělesa na sebe navzájem působí stejně velkými silami opačného směru. Tyto síly vznikají a zanikají současně.
>
> $$ \vec F_a + \vec F_r = 0 $$
>
> Pohybový účinek stejně velkých sil akce a reakce nemusí být stejný. Je stejný pouze v případě těles se stejnými hmotnostmi např. srazí-li se koule A a B ($$m_a > m_b$$), pak koule B bude uvedena silou $$ \vec F_a $$ do pohybu.

## Tíhové zrychlení $$\vec F_g$$
- Tíhové zrychlení $$\vec g$$ uděluje tělesům v blízkosti povrchu Země tíhová síla $$ \vec{F_G} $$, kterou jsou všechna tělesa přitahována k Zemi
- Tíhová síla má stejný směr jako tíhové zrychlení $$\vec g$$
- Působiště tíhové síly klademe do těžiště
- **Tíha G** – projevuje se jako tlaková síla tělesa působícího na podložku, či jako tahová síla tělesa, kterou působí těleso na nehybný svislý závěs. Působiště klademe do stykové plochy tělesa s podložkou resp. s bodem závěsu.

## Hybnost hmotného bodu
Hybnost $$\vec p$$ hmotného bodu je vektorová fyzikální veličina definovaná jako součin hmotnosti a okamžité rychnosti hmotného bodu (mají stejný směr).

$$ \vec p = m. \vec v \,\,  [kg.m.s^{-1}] $$

$$ \vec F = \frac{\Delta \vec p}{\Delta t} $$

$$ \Delta \vec p = \vec F. \Delta t $$

$$ \Delta \vec p = \vec F. \Delta t \rightarrow $$ **impulz síly** $$ [N.s] $$

### Změna hybnosti
jestliže na těleso po dobu $$\Delta t$$ působí síla $$\vec F$$, změní se rychlost tělesa z hodnoty $$\vec v_1$$ na hodnotu $$\vec v_2$$ a tedy i jeho hybnost $$\vec p_1$$ na hodnotu $$\vec p_2$$. Změna hybnosti tělesa je pak:

$$ \Delta \vec p = \vec p_2 - \vec p_1 = m \vec v_2 - m \vec v_1 = m(\vec v_2 - \vec v_1) = m \Delta \vec v $$

### Zákon zachování hybnosti
Celková hybnost izolované soustavy těles se vzájemným silovým působením těles nemění. Celková hybnost těles izolované soustavy je konstatntní.

$$ \vec p_1 + \vec p_2 + \vec p_3 + ... + \vec p_n = konst $$

$$ \Delta \vec p = \Delta \vec p_1 + \Delta \vec p_2 \Longrightarrow \Delta \vec p = \vec F_1 \Delta t + \vec F_2 \Delta t = (\vec F_1 + \vec F_2) \Delta t $$

## Smykové tření a třecí síla
- **Smykové tření** – fyzikální jev, jehož původ je především v nerovnostech stykových ploch těles. Posunujeme-li jedno těleso po povrchu druhého tělesa, nerovnosti na sebe narážejí a obrušují se, čímž vzniká třecí síla.
- **Třecí síla** – brzdící síla, která působí na těleso v rovině stykové plochy a směřuje proti rychlosti tělesa. Vniká buď nerovnostmi stykových ploch, či působením přitažlivých sil mezi částicemi v povrchových vrstvách obou těles (u hladkých povrchů těles).

$$F_t = f. \vec F_n $$

- $$\vec F_t$$ - třecí síla
- $$\vec F_t$$ - normálová síla (přímo úměrná velikosti kolmé tlakové síly)
- $$f$$ - součinitel smykového tření, jeho hotnoty jsou v MFCHT

## Dostředivá síla
- Na hmotný bod, který koná rovnoměrný pohyb po kružnici, musí podle 2NPZ působit síla, která je kolmá ke směru okamžité rychlosti a směřuje do středu – **dostředivá síla** $$\vec F_d$$

$$ \vec F_d = m. \vec a_d = \frac{m. \vec v^2}{r} = m. \omega^2 .r $$

## Galileiho princip relativity
- Žádným mechanickým pokusem provedeným uvnitř vztažné soustavy nelze určit, zda je soustava v klidu nebo v rovnoměrném přímočarém pohybu.
- Klid a rovnoměrný přímočarý pohyb jsou dva rovnocenné pohybové stavy, které lze rozlišit jen relativně, a to porovnáním s okolím.
