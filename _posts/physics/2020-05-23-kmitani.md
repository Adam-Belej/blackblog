---
title: "Kmitání"
category: "Physics"
language: "CZ"
latex: true
edit: "https://github.com/yagarea/blackblog/blob/master/_posts/physics/2020-05-23-kmitani.md?plain=1"
layout: post
---

- .
{:toc}
---

# Mechanické kmitání

## Mechanický oscilátor
Zařízení, které kmitá bez vnějšího působení

- Závaží na pružině, kyvadlo, bod na kole.
- Trajektorie kmitání je různá

Když zavěsíme těleso na pružinu, tak se mechanický oscilátor zastaví v rovnovážné poloze. Zde na něj působí dvě síly, gravitační $$\vec F_{g}$$ a síla pružnosti $$\vec F_{p}$$, která má opačný směr.

![Kmitání způsobené silou pružnosti](/assets/img/physics/kmitani/kmitani-zpusobene-silou-pruznosti.png)

**Časový diagram**
- Dráha, kterou urazí za určitý čas, se mění – nerovnoměrný pohyb
- Jedná se o periodický děj, tedy po uplynutí určité doby se dostane oscilátor do stejné polohy
- Tuto periodicky opakující se část nazýváme kmit
- Kmity nám charakterizují dvě veličiny:
	
$$f = \frac{1}{T}$$

- $$T$$ - Perioda [s] - jak dlouho trvá jeden kmit
- $$f$$ - Frekvence [Hz] - počet kmitů za jednu sekundu

![Časový diagram](/assets/img/physics/kmitani/casovy-diagram.png)

## Harmonické kmitání
- Jestliže mechanický oscilátor kmitá, je okamžitá poloha těžiště tělesa určena souřadnicí $$y$$ - okamžitá výchylka
- $$y_{m}$$ - Absolutní hodnota největší výchylky neboli amplituda výchylky
- Každý bod zvolený na oscilátoru se bude pohybovat úhlovou rychlostí $$\omega = \frac{2\pi}{T} = 2\pi f$$ 

![Harmonické kmitání](/assets/img/physics/kmitani/harmonicke-kmitani.png)

Pokud kruhový děj započneme v bodě kde $$y = 0$$ pak:

$$y = y_{m}\sin(\omega t)$$

Rychlost:

$$ v = v_{0}\cos(\omega t) = \omega y_{m}\cos(\omega t) $$

$$\downarrow$$

$$ v_{m} = \omega y_{m} $$

Zrychlení:

$$a = -a_{0}\sin(\omega t) = \omega^{2}y_{m}\sin(\omega t) = -\omega^{2}y$$

$$\downarrow$$

$$a_{m} = \omega^{2}y$$

## Fáze kmitavého pohybu
Kmitání, které jsme si doposud ukázaly, začínalo v počáteční poloze kdy $$y = 0$$. Ale takto se vyskytuje velmi málo. Rovnice pro harmonické kmitání bude vypadat:

$$ y = y_{m}\sin \left( \omega \left[t+t_{0} \right]\right) = y_{m}\sin(\omega t+\varphi_{0}) $$

- $$\varphi_{0}$$ - Počáteční fáze kmitavého pohybu.

## Složené kmitání
- Vzniká, když spojíme dohromady dvě kmitání
- **Rázy** - Vznikají v případě, kdy se amplituda výchylky výsledného kmitáni periodicky zvětšuje a zmenšuje 

![Složené kmitání](/assets/img/physics/kmitani/slozene-kmitani.png)

Jestliže hmotný bod koná současně více harmonických kmitavých pohybů téhož směru s okamžitými výchylkami $$y_{1}, y_{2} ... y_{k}$$, je okamžitá výchylka $$y$$ výsledného kmitání (okamžité výchylky mohou být i opačné ale pak se mění znaménko na záporné):

$$y_{1}+y_{2}+ .... +y_{k} = y$$

## Dynamika kmitavého pohybu

$$F = - m\omega^{2}y$$

Parametry oscilátoru ovlivňuje hmotnost závaží a tuhost pružiny $$k$$:

- $$k = \frac{F}{\Delta l}$$ $$$$
- $$\Delta l$$ - délka pružiny před a po pověšení závaží

Pokud je hmotný bod (závaží) v rovnovážné poloze platí, že $$F_{g} = F_{p}$$ pak tedy:

$$k\Delta l = mg$$

A pokud těleso vychýlíme z rovnovážné polohy pak $$F = F_{p}+F_{g}$$ z čehož po vyjádření:

$$ -ky = m\omega^{2}y$$

$$\omega = \sqrt{\frac{k}{m}} $$


- $$T = 2\pi\sqrt{\frac{m}{k}}$$ $$$$
- $$f = \frac{1}{2\pi}.\sqrt{\frac{k}{m}}$$ $$$$

## Kyvadlo
Příčinou kmitavého pohybu kyvadla je pohybová složka $$F$$ a tíhové síly $$F_{g}$$, která vzniká při vychýlení kyvadla z rovnovážné polohy. 

![Kyvadlo](/assets/img/physics/kmitani/kyvadlo.png)

Platí:

$$
\begin{aligned}
	\sin\alpha &= \frac{F}{F_{g}} = \frac{y’}{l} \\
	F &= \frac{F_{g}}{l}.y \\
	T &= 2\pi\sqrt{\frac{m}{k}}
\end{aligned}
$$


## Energie v mechanickém oscilátoru
- Pro periodický děj oscilátoru je charakteristické, že mění energii
- V oscilátorech jsou dvě typické potenciální energie
	- Potenciální energie tíhová - $$E_{pt}$$
	- Potenciální energie pružnosti- $$E_{pr}$$

$$
\begin{aligned}
	E_{pr} &= \frac{1}{2}k(\Delta l)^2 \\
	E_{pt} &= mgh \\
	E &= mgh + \frac{1}{2}k\Delta l^2 + \frac{1}{2}k.y^2 + \frac{1}{2}m.v^2
\end{aligned}
$$

## Nucené kmitání
Vzniká působením periodické síly na oscilátory i na objekty, které vlastnosti oscilátoru nemají. Frekvence nuceného kmitání závisí na frekvenci působící síly a nezávisí na vlastnostech kmitajícího objektu.

## Rezonance
Význam rezonance spočívá v tom, že umožňuje rezonanční zesílení kmitů. Malou, periodicky působící silou lze v oscilátoru vzbudit kmitání o značné amplitudě výchylky, pokud je perioda vnější působení shodná s periodou vlastního kmitání osciláru.

# Elektromagnetické kmitání
Zdrojem elektromagnetického kmitání je oscilátor, v něm se periodicky mění elektrické pole na magnetické a z magnetického na elektrické

![LC obvod](/assets/img/physics/kmitani/LC-obvod.png)

- $$L$$ - indukčnost cívky
- $$C$$ - kapacita kondenzátoru

Nejjednodušší oscilátorem je spojení cívky a kondenzátoru, neboli LC obvod

Napětí na kondenzátoru:

$$U_{c} = X_{c}.I$$

Napětí na cívce:

$$U_{L} = X_{L}.I$$

## Thomsonův vztah
Thomsonův vztah určuje periodu vlastního kmitání

$$T = 2\pi\sqrt{2}{LC}$$

$$f = \frac{1}{2\pi\sqrt{LC}}$$

## Napětí

$$U = U_{m}cos(\omega_{0}t)$$

## Proud
Indukovaný proud je opožděn o čtvrtinu periody neboli o polovinu $$\pi$$

$$I = I_{m}cos(\omega.t-\frac{\pi}{2})$$

![Tlumené kmitání](/assets/img/physics/kmitani/tlumene-kmitani.png)

Předchozí vztahy platí především pro ideální případ, kdy je odpor zanedbatelný a kmitání harmonické

## Nucené kmitání elektromagnetického oscilátoru
Netlumené kmitání vzniká tehdy, když jsou ztráty po utlumení nahrazeny v průběhu celé periody. Například připojením ke zdroji harmonického napětí. V oscilačním obvodu pak kmitá harmonicky s úhlovou frekvencí, která se může lišit od úhlové frekvence vlastního úhlového kmitání. Tak vznikne nucené kmitání.

**Rezonance** - Vytváří se, když se vlastní kmitání shodne s nuceným kmitáním
