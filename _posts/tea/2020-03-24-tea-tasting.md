---
title:  "Protokol ochutnávání čaje"
category: "Tea"
language: "CZ"
layout: post
---

Rozhodl jsem se napsat tento protokol, abych popsal postup jak se (podle mého skromného názoru) seznámit s konkrétním čajem, jak ho prožít na maximum a zároveň udržet co nejobjektivnější podmínky pro jeho recenzi. Tento protokol je silně inspirován ochutnávacím procesem _Mei leaf_ .

- .
{:toc}
---

## Úvod
Na úvod bych ale rád konstatoval pár faktů:

- **Prožitek je subjektivní** - Vše co s čajem prožijete, prožíváte Vy. Vaše zkušenost se bude odvíjet z Vašich předchozích zkušeností a Vašich vzpomínek. Proto nemá cenu se snažit o nějaký obecný popis nebo objektivitu. I když to zní divně, tak to neovlivňuje objektivitu recenzí, protože objektivní zkušenost v tomto případě neexistuje a subjektivní popis dává prostor k empatii.
- **Neexistuje špatný názor** - Vaše subjektivní zkušenosti se nebojte popsat Vám blízkým způsobem, i když se bude zdát ostatním zvláštní. Pokud nebudete moci přijít na Vám vyhovující přirovnání, nebojte se sáhnout po poetičtějším popisu. 
- **Pocit** - Místo chuti nebo vůně se nebojte popsat pocit, který ve Vás vyvolává. Můžete třeba popsat situaci, která ve Vás vyvolává podobný pocit. Například `Zimní večer u krbu` nebo `Procházka lesem v dešti`.
- **Detaily** - Množství detailů, kterých si všimnete, je přímo úměrné kvalitě Vašeho prožitku.
- **Neovlivňovat** - Je velmi důležité se nenechat ovlivnit a zachovat si vlastní autenticitu. Proto silně doporučuji, pokud ochutnáváte s více lidmi, abyste si svoje dojmy rozmysleli a až poté je sdíleli mezi sebou. Tím zabráníte ovlivnění.

## Protokol

### 1. Zrak - suché lístky
Zde se soustředíme na:
- Barvu
- Tvar
- Texturu povrchu
- Případně další vlastnosti

Vzhled lístků je ovlivněn hlavně druhem úpravy. V tomto kroku je velmi důležité si všímat detailů a nespokojit se se základním popisem.

### 2. Čich - suché lístky
- **Vždy** Do Gaiwanu (nebo varné nádoby Vaší preference) nalijte vroucí vodu, nechte ohřát a vodu vylijte. Až poté vložte suché lístky a na pár sekund přikryjte pokličkou, abyste nechali teplotu uvolnit ze suchých lístků aroma. Poté otevřete a přičichněte přímo k lístkům. 
- Při popisu se nebojte používat přirovnání k vůni nejedlých věcí. Například `kůže`, `dřevo`, atd.
- Jako popis vůně můžete použít i místo, například `Hluboký les po dešti`.

### 3. Čich - vlhké lístky
- Zalijte lístky vodou o správné teplotě. Nechte louhovat jen pár vteřin a vodu vylijte. Otevřete nádobu s lístky a **nechte uniknout páru**, abyste se nespálili. Poté přičichněte k lístkům.
- Postup popisu vůně vlhkých lístků je stejný jako u suchých.

### 4. Zrak - nálev
- Po vylouhování lístků slijte nálev do nádoby s bílým dnem. Je důležité, aby nádoba byla hodně rozevřená, aby dovnitř dopadalo světlo. Ideální je čajový kalíšek.
- Pokud slijete čaj do průhledné nádoby, dívejte se na nálev skrz co možná největší objem nálevu. Nádoba by měla být dobře osvětlená.

### 5. Chuť - textura
- Texturou je myšlen pocit, když máme čaj ještě v ústech, ne pocit po vypití.
- Cílem není popsat přímo chuť.
- Můžete použít přirovnání jako `olej`, `sirup`, `víno`, atd.

### 6. Chuť - chuť nálevu
- Pomáhá ponechat si čaj v ústech, hrát si s ním a chvíli dýchat nosem. Tak si všimnete i těch nejmenších detailů chuti nálevu.
- V tomto bodě se budou v dojmu lišit různí lidé více než v ostatních bodech.
- Silně doporučuji tento bod neuspěchat. Dopřejte si čas a vychutnejte si Váš čaj.
- Chuť se může zásadně měnit s počtem zalití.

### 7. Chuť - dozvuk
- Chuť, která Vám zůstane v ústech po vypití čaje, je často velmi rozdílná od samotné chuti nálevu. Rozhodně stojí se nad ní pozastavit.
- Tento chuťový dozvuk je velmi ovlivněn způsobem přípravy čaje. Proto ho zkuste ovlivňovat například teplotou vody nebo délkou louhování.

### 8. Čich - kalíšek
- V tomto kroku doporučuji použít aromakalíšek. Zde je návod:
	1. Nalijte čaj do aromakalíšku.
	2. Přikryjte aromakalíšek čajovým kalíškem.
	3. Otočte čajový kalíšek dnem vzhůru tak, aby čaj zůstal v aromakalíšku.
	4. Položte a počkejte pár desítek sekund.
	5. Zvedněte aromakalíšek a nálev se vylije do čajového kalíšku.
	6. Přivoňte si k aromakalíšku.

### 9. Zrak - vlhké lístky
- Vlhké lístky jsou velmi rozdílné od suchých. Jsou hydratované a mají tendenci se vracet do původního tvaru. Povrch lístku se také může velmi změnit teplotním poškozením nebo hydratací.
- Doporučuji lístky vyndat z varné nádoby do čajového kalíšku nebo na plátek bambusu, pro pohodlnější pozorování.
- Lístky se mění s počtem nálevů. Proto pozorujte lístky až po více nálevech.

### 10. Tělo - účinky
- Tento bod je časově nejnáročnější. Doporučuji si sednout, vypít více nálevů a pozorovat účinky čaje.
- Čaje přirozeně obsahují mnoho látek a některé z nich v lidském těle slouží jako neurotransmitery. Neurotransmitery mají velký vliv na nervovou soustavu.
- Velmi nedoporučuji, si zjišťovat účinky čaje předem aby jste se vyhnuly placebo efektu.

